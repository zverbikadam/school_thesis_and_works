\chapter*{Záver}
\addcontentsline{toc}{chapter}{Záver}


Výsledkom práce je softvérový produkt s názvom eAurela. Tento softvérový produkt slúži na zobrazenie environmentálnych dát a spravovanie senzorického informačného systému Sensorical.

Aplikácia eAurela je naprogramovaná pomocou moderných internetových technológií. Na vývoj boli použité javascriptové frameworky React.js a Electron.js. Aplikácia je dostupná na operačných systémoch Windows, Linux a Mac OS ako desktopová aplikácia. Po nasadení bude aplikácia dostupná aj ako internetová aplikácia. 

Celá aplikácia eAurela pracuje na princípe volania existujúceho API a je určená výhradne používateľom systému Sensorical. Používatelia majú po prihlásení možnosť zvoliť si aplikáciu, respektíve inštaláciu, z ktorej si chcú prezerať namerané senzorické dáta, alebo si administrátori môžu zvoliť aj možnosť spravovania systému. Po vybraní aplikácie si používatelia môžu prezerať buď poslednú dostupnú nameranú hodnotu, alebo si môžu prezrieť grafické vyobrazenie nameraných hodnôt za nimi vybrané obdobie. Zobrazované dáta sú vždy aktuálne, zo servera sa získavajú pri voľbe aplikácie, alebo pri zmenení formy zobrazenia. Administrátori systému môžu spravovať a upravovať údaje uložené na serveri, môžu meniť používateľom prístupové práva v systéme, poprípade heslo. Administrátori majú možnosť spravovať údaje aj v rámci konkrétnej aplikácie. Tam majú možnosť registrovať do systému nových používateľov, alebo z aplikácie nejakého odobrať. Taktiež môžu upravovať prístupové práva v rámci aplikácie, alebo môžu meniť informácie o senzoroch, ako napríklad názov senzora a podobne.

Vzhľadom na vyššie uvedené funkcionality aplikácie eAurela je možné tvrdiť, že aplikácia spĺňa požiadavky, ktoré jej boli určené. V budúcnosti bude aplikácia rozšírená o rôzne funkcie, napríklad budú doplnené funkcionality v časti spravovania systému, ktoré počas vývoja neboli dostupné na strane servera  ako napríklad zmenenie rozmiestnenia senzorov v oblasti, vytvorenie novej spoločnosti alebo aplikácie, novej oblasti, sektora alebo senzora. Taktiež, ak to bude vyžadované, bude možné rozšíriť podporu aplikácie eAurela pre ďalšie jazykové mutácie.